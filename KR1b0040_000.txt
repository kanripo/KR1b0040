# -*- mode: mandoku-view -*-
#+TITLE: 尚書日記
#+DATE: 2015-09-23 09:36:13
#+PROPERTY: JUAN 0
<pb:KR1b0040_WYG_000-1a>¶
欽定四庫全書　　　　　經部二¶
　尚書日記　　　　　　　書類¶
　　提要¶
　　　　(臣/)等謹案尚書日記十六巻明王樵撰樵字¶
　　　　明逸金壇人嘉靖丁未進士官至南京右都¶
　　　　御史諡恭簡是編不載經文惟按諸篇原第¶
　　　　以次詮釋大旨仍以蔡傳為宗制度名物蔡¶
　　　　傳有所未詳者則采舊說補之又取金氏通¶
<pb:KR1b0040_WYG_000-1b>¶
　　　　鑑前編一書有闗於當時事蹟者悉為采入¶
　　　　如微子抱器箕子受封周公居東致辟諸條¶
　　　　皆考據詳明折衷精當其書乃樵自山東乞¶
　　　　歸時所作又有書帷日記一書互相參證晚¶
　　　　年復手自増刪以别記附入合為一書明代¶
　　　　以蔡傳立學官著於令甲於是解書者遂有¶
　　　　古義時義之分自書傳㑹選以下數十家是¶
　　　　為古義而經生科舉之文不盡用書經大全¶
<pb:KR1b0040_WYG_000-2a>¶
　　　　以下主蔡氏而為之説者坊肆所盛行是為¶
　　　　時義樵是書雖為舉業而設而於經㫖實多¶
　　　　所發明可謂斟酌於古今之間而得其通者¶
　　　　固非剽剟疏淺諸家所能及也乾隆四十二¶
　　　　年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
<pb:KR1b0040_WYG_000-3a>¶
尚書日記原序¶
傳尚書者非一家至蔡先生集傳宗本程朱義始益精¶
而學者罕窮其歸趣何也經文蕳奥事理兼該非不該¶
不徧之學驟能通貫孟子曰誦其詩讀其書不知其人¶
可乎是以論其世也盖以詩書所載皆其人之實讀其¶
書如身在其時論其世如事在於已則我之心即古人¶
之心古人之心即我之心然後所謂知其人者可得而¶
幾也吁豈易言哉今去聖人之世雖逺而其心固在故¶
<pb:KR1b0040_WYG_000-3b>¶
居千載之下可仰而求有不求未有求而無得者也予¶
未有得而不敢不求者也敬援横渠張子劄記之法但¶
以自驗所進日乆成帙遂編次之初不敢以傳之人人¶
然此學人之所共有願觀者則出之儻讀而頗亦有契¶
者乎則以是為適國之舟車送者自崕而反奚不可者¶
萬厯乙未春三月丙子朏金壇王樵序¶
<pb:KR1b0040_WYG_000-4a>¶
　　凡例¶
　一蔡氏傳經體不得不簡是編欲以羽翼之故不厭¶
　　詳體各不同也¶
　一義理蔡傳發明已盡今欲學者認歸切己可用故¶
　　多引之使近不欲推之使逺昔漢武帝以尚書為¶
　　樸學弗好司馬遷敘七國楚漢事使人如見而五¶
　　帝三代本紀殊不逮諸篇盖遷有史材無經學其¶
　　作此諸紀也摭經入史故辭多拙經外旁綴襍聞¶
<pb:KR1b0040_WYG_000-4b>¶
　　故事多陋故愚嘗謂能以今事通古事斯為明經¶
　　能以古文敘今事斯為良史尚書經中之史也武¶
　　帝不知通古事於今事故以為樸學本紀史中之¶
　　經也司馬子長但以史材作之故不足以通古予¶
　　何足以知前人短長但以家世業是經時為子弟¶
　　説之亦欲使人如見庶有所入不為空言故本其¶
　　記録之意如此云¶
　一書以道政事制度事蹟有不可畧者采注䟽及他¶
<pb:KR1b0040_WYG_000-5a>¶
　　家以備攷蔡傳及制度處如堯典中厯象舜典中¶
　　璣衡禹貢中地理皆已詳悉此外有未詳者悉補¶
　　之事蹟有金氏通鑑前編一書其説之有補於經¶
　　者多采入夫讀其書如身在其時論其世如事在¶
　　於已則雖制度事蹟有不可以久逺難稽而畧之¶
　　者其所未逮則尚有俟於大雅之刋正云¶
　一舊説相沿如文王稱王武王觀兵周公居攝之類¶
　　先儒俱已辨正此外如微子抱祭器歸周箕子受¶
<pb:KR1b0040_WYG_000-5b>¶
　　封朝鮮周公居東為東征我之弗辟為致辟皆關¶
　　聖賢大節而傳記異辭不無害教今悉辨之¶
　一經中朱子已有定論而蔡氏偶未之及者從朱子¶
　一討論貴求其是采輯不厭於廣或定從一家或兼¶
　　存衆説各有謂也¶
　一引用先儒成説皆稱某氏惟孔䟽稱正義(以已有/漢孔氏)¶
　　本朝先軰稱諡或官無官者従時所稱其雜引及¶
　　之若馬融王肅旁引及之若鄭𤣥之類俱本原文¶
<pb:KR1b0040_WYG_000-6a>¶
　　初非義例¶

